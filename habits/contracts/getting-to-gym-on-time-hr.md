# Ugovor o obvezi dolaska na privatrni trening

## Strane

- **Obveznik** - Goran Mržljak
- **Vjerovnik** - Nikola Šimić

## Uvod

Ovaj ugovor defnira obvezu dolaska na privatni trening na vrijeme od strane obveznika, te obvezu isplate novaca vjerovniku od strane obveznika u slučaju nepoštovanja prethodno navedene obaveze, kako je definirana ovim ugovorom.

## Stavke

1. **Obveza dolaska na trening na vrijeme.** Obveznik se obavezuje da će dolaziti na privatni trening na vrijeme.
    1. Za obveznika će se smatrati da je došao "na vrijeme" ako uđe u prostorije u kojima se odvija trening barem 5 minuta prije formalno definiranog vremena početka treninga.
    2. Primjer dolaska na vrijeme je dolazak prije 08:55 (tj. uključivo do 08:54) ako je formalni početak treninga u 09:00.
2. **Vrijeme dolaska.**
    1. Referentno vrijeme je definirano kao vrijeme vidljivo na satu ili mobitelu obveznika.
        1. Vrijeme na navedenim uređajima ne smije biti namjerno neispravno podešeno.
        2. Vrijeme na navedenim uređajima ne smije odstupati više od 5 minuta od stvarnog vremena, čak i ako to odstupanje nije posljedica namjerna manipulacije vremenom na navedenim uređajima.
        3. U trenutku dolaska na trening, korisnik mora sa sobom imati barem jedan od navedenih uređaja, i barem jedan od tih uređaja mora raditi i mora biti dostupan za provjeru vremena.
    2. Ako bilo koja od gore navedenih stavki nije zadovoljena, referentim vremenom smatrati će se vrijeme na nekom drugom dostupnom uređaju, npr. na satu u prostorijama za trening ili satu ili mobitelu trenera ili neke druge osobe prisutne u prostorijama za trening.
        1. Ako niti jedan od navedenih uređaja nije dostupan za provjeru vremena, vrijeme dolaska će se okvirno procjeniti. Bilo koja nesigurnost u procjeni računati će se u korist obveznika.
3. **Obaveza isplate novaca u slučaju nepoštovanja obveze dolaska na trening na vrijeme.**
    1. U slučaju da obveznik ne dođe na trening na vrijeme, obveznik se obavezuje da će vjerovniku isplatiti iznos od 5 Eura.
    2. Dodatno, na navedeni iznos dodati će se iznos od 1 Euro za svaku dodatnu minutu kasnijeg dolaska, do maksimalno ukupnog iznosa za dan - uključujući inicijalnih 5 Eura - od 10 Eura.
    3. U slučaju neopravdanog potpunog izostanka sa treninga, obveznik je dužan vjerovniku isplatiti 10 Eura.
        1. Ako se obveznik nije probudio na vrijeme, i zbog toga nije došao na vrijeme, to se smatra neopravdanim izostankom.
        2. Ako obveznik zbog lijenosti nije došao na trening, to se smatra neopravdanim izostankom.
        3. Gore navedena lista nije iscrpna, i slični slučajevi će se također smatrati neopravdanim izostankom.
4. **Iznimke.** Ovdje su definirani slučajevi u kojima obveznik nije dužan isplatiti novac vjerovniku, čak i ako nije došao na trening na vrijeme.
    1. U slučaju prethodno dogovorene pauze u treninzima ne postoji obaveza isplate.
    2. U slučaju da je trener odgovoran za kašnjenje, ako on sam kasni ili ako su vrata prostorija za trening zaključana, i to je uzrokovalo zakašnjeli ulazak obveznika u prostorije za trening. U ovom slučaju obveza plaćanja ostaje, ali se vrijeme dolaska računa kao vrijeme kada je obveznik došao ISPRED prostorija za trening.
    3. Ako je došlo do promjene u vremenu ili lokaciji treniga, a ta promjena nije javljena obvezniku na vrijeme. Smatrati će se da je takva promjena javljena na vrijeme ako obveznik u miru i bez žurbe može konzumirati nove informacije, i ima dovoljno vremena da na vrijeme dođe na trening prema novo definiranim informacijama. Ako ovi uvjeti nisu ispunjeni, obveznik u ovom slučaju nije dužan isplatiti novac vjerovniku zbog kašnjenja.
    4. U slučaju online treniga, obveznik se obavezuje samo da će biti dostupan za video poziv minutu prije formalno definiranog početka treninga. Ako obaveznik nije spreman u dano vrijeme za trening, obavezuje se vjerovniku isplatiti iznos od 5 Eura.
    5. U slučaju opravdanog izostanka sa treninga ne postoji obaveza isplate. Ovdje se misli na obvezu isplate zbog kašnjena, i navedene stavke ne utječu na eventualnu obvezu plaćanja cijene samog treninga za navedeni dan, što uopće nije regulirano ovim ugovorom.
        1. Opravdani izostanak sa treninga smatrati će se dovoljno intenzivna bolest, neovisno kada je informacija o tome prenesena treneru. Procjenu intenziteta bolesti radi sam obveznik, prema svojem subjektivnom dojmu, ali i prema savjesti.
        2. Opravdani izostanak može biti zbog poslovnih ili nekih drugih neodgodivih obaveza, neovisno o tome kad je informacija o tome prenesena treneru.
        3. Gore navdena lista nije iscrpna, i slični slučajevi će se također smatrati opravdanim izostankom.
    6. U slučaju ekstremnog ili potpunog zastoja prometa na putu prema treningu. Standardno povećane gužve ne spadaju u ovu kategoriju.
    7. U slučaju ekstremnih vremenskih uvjeta. Kiša ili lagani snijeg ne spadaju u ovu kategoriju.
    8. U slučaju kvara osobnog automobila na putu prema treningu. Ovo se odnosi na kvar koji se dogodio na putu prema treningu, a ne na kvar koji se dogodio prije početka vožnje.
    9. U slučaju sudjelovanja u automobilskoj nesreći.
    10. Ova lista nije iscrpna, i slični slučajevi će se također smatrati opravdanim razlogom za kašnjenje ili izostanak sa treninga, i neće povlačiti obvezu isplate novca.
5. **Eksplicitno uključeni scenariji gdje ostaje obaveza plaćanja.** Ovdje navedeni slučajevi se specifično NE smatraju opravdanim razlogom za kašnjenje, i povlače ugovorom definiranu obvezu isplate novca prema definiranim uvjetima:
    1. Problemi sa osobnim automobilom prije početka vožnje. Primjer je kvar automobila ili ispražnjen akumulator detektiran prije početka vožnje. Isto vrijedi i za blokadu izlaska sa parkirnog mjesta. Od obveznika se očekuje da na trening krene dovoljno rano kako bi imao vremena sa taksijem ili pješice doći na trening na vrijeme.
    2. Povećanje gužve, osim (ekstremnih situacija).
    3. Blago nepovoljni vremenski uvjeti, kao što je kiša ili lagani snijeg.
    4. Nemogućnost brzog pronalaska mjesta za parkiranje.
    5. Ova lista nije iscrpna, i slični slučajevi će se također smatrati neopravdanim razlogom za kašnjenje ili izostanak sa treninga, i povlačiti će obvezu isplate novca.
6. **Prekid obaveze.**
    1. Obaveza definirana ovim ugovorom automatski i trajno prestaje sa generalnim prestankom odlaska obveznika na privatni trening.

### Primjeri

Primjeri vrijede samo za situacije u kojime ne vrijede prethodno navedene iznimke. Za ove primjere, pretpostavka je da je formalno definirano vrijeme početka treninga 09:00.

Primjer 1:  
Ako obveznik uđe u prostorije za trening u 08:54 (ili ranije), smatra se da ne kasni i nema obavezu isplate novca vjerovniku.

Primjer 2:  
Ako obveznik uđe u prostorije za trening u 08:55, smatra se da kasni i dužan je vjerovniku isplatiti 5 Eura.

Primjer 3:
Ako obveznik uđe u prostorije za trening u 08:57, smatra se da kasni, i to dvije minute iznad minimalnog kašnjenja, i dužan je vjerovniku isplatiti 7 Eura (5 + 2).

Primjer 3:  
Ako obveznik uđe u prostorije za trening u 09:00 ili u bilo koje kasnije vrijeme, obveznik je dužan vjerovniku isplatiti maksimalnih 10 Eura za kašnjanje za taj dan.

## Uvjeti raskida

Ovaj ugovor može se raskinuti bilo koja strana u bilo kojem trenutku trenutku, bez suglasnosti druge strane.

Raskid mora biti eksplicitan, pismenim ili verbalnim putem. Pismeni kanali komunikacije uključuju, ali nisu ograničeni na email, SMS i WhatsApp poruke.

Raskid ugovora ne poništava obaveze koje su nastale prije raskida ugovora.

## Uvjeti promjene

Ugovor je moguće promjeniti u bilo kojem trenutku, uz pismenu ili verbalnu suglasnost obje strane.

## Ostalo

Datum: 13.05.2023.
