# Ugovor o trčanju

## Strane

- **Obveznik** - Goran Mržljak
- **Vjerovnik** - Nikola Šimić

## Uvod

Ovaj ugovor defnira obvezu obvezu ispunjavanja vježbi (prvenstveno trčanja) od strane obveznika, te obvezu isplate novaca vjerovniku od strane obveznika u slučaju nepoštovanja obveza izvršavanja vježbi definiranih ovim ugovorom.

## Definicije

- **Vrijeme završetka.**
  - Vrijeme završetka treninga (skupa vježbi) je trenutak u kojem obveznik izvrši posljednje ponavljanje posljednje vježbe koju je potrebno izvršiti u sklopu treninga.
  - Ako posljednja vježba ima definirano vrijeme trajanja, trening završava u trenutku isteka tog vremena.
  - U slučaju trčanja vrijeme završetka je onaj trenutak u kojem je obveznik došao do točke obavezne dužine trčanja, neovisno o tome da li je nastavio trčati nakon toga.
  - Vrijeme (sati i minute u danu) su definirani u lokalnoj vremenskoj zoni obveznika, tj. njegove trenutno fizičke lokacije.
- **Vremensko ispunjavanje obaveze.**
  - Smatra se da je obveznik ispunio obavezu izvršavanja vježbe na vrijeme ako je trenutak završetka vježbe najkasnije u minuti koja prethodi minuti koja je definirana kao krajnji trenutak u danu za izvršavanje vježbe.
  - Npr. ako je krajnji trenutak u danu za izvršavanje vježbe 10:00, obveznik je ispunio obavezu na vrijeme ako je vrijeme završetka vježbe za u toku minute 09:59 (do 09:59:59.999) ili ranije.

## Stavke

1. **Dužina trčanja.** 5km.
2. **Vrijeme trajanja trčanja.** Trenutno nije ograničeno, tj. ne postoji maksimalno vrijeme za koje je obveznik obavezan otrčati navedenu udaljenost.
3. **Dani obveze trčanja.**
    1. Obveznik se obavezuje da će trčati 3 puta tjedno. Standardni dani za trčanje biti će: utorak, četvrtak i subota.
    2. Na dane na koje trči, obveznik se obavezuje da će odraditi istezanja (detalji kojih su poznati obvezniku) nakon trčanja.
    3. U slučaju objektivnih promjena u rasporedu, kao npr. promjena dana funkcionalnog treninga, moguće je promjeniti dan u tjednu tokom kojeg će obveznik trčati.
4. **Vrijeme ispunjavanja obaveze u toku dana.**
    1. Obveznik se obavezuje da će završiti sa trčanjem prije 08:45. Samo u tom slučaju će se smatrati da je oveznik ispunio obavezu trčanja na vrijeme.
    2. Obveznik se obavezuje da će odraditi istezanja do 09:30. Ovo je dodatni preduvjet da se smatra da je obveznik ispunio obavezu izvršavanja vježbi na vrijeme.
    3. U slučaju da obveznik nije ispunio obaveze trčanja i vezanih vježbi na vrijeme, obveznik se obavezuje da će ih sve odraditi najkasnije do kraja dana, tj. do 00:00 slijedećeg dana.
4. **Obveza isplate novaca u slučaju nepoštovanja obveze trčanja.**
    1. U slučaju da obveznik ne ispuni svoje obaveze trčanja i vezanih vježbi na dan obaveze, obveznik se obavezuje da će vjerovniku isplatiti iznos od 30 Eura.
    2. U slučaju da obveznik ispuni obaveze trčanja i vezanih vježbi na dan obaveze, ali ne ispuni ih na vrijeme, obveznik se obavezuje da će vjerovniku isplatiti iznos od 10 Eura.
    3. U slučaju da obveznik ispuni obaveze trčanja i vezanih vježbi na dan obaveze, i ispuni ih na vrijeme, obveznik za taj dan nema obavezu isplate.
5. **Iznimke.** Obveznik je izuzet od obaveze isplate novaca iako nije trčao na da obaveze u slijedećim situacijama:
    1. Ako obveznik na dan obaveze trčanja planinari, ili se bavi nekom drugom bitnom fizičkom aktivnošću, barem usporedivom sa obavezom trčanja po generalnom efektu i naporu.
        1. Takve dovoljno intezivne ili dugotrajne fizičke aktivnosti smatraju se opravdanim razlogom za izuzimanje od obaveze trčanja za taj dan, čak i ako su takve aktivnosti planirane specifično sa namjerom izbjegavanja trčanja.
        2. Specifično, lagana, kratka gradska šetnja se ne smatra bitnom fizičkom aktivnosti i ne smatra se dovoljnim razlogom za izbjegavanje trčanja.
    2. U slučaju netrivijalnog putovanja obveznika, gdje takvo putovanje nije dogovoreno sa namjerom izbjegavanja obaveze trčanja.
        1. Netrivijalno putovanje smatra se putovanjem koje (od odaska iz doma, do povratka u dom) traje toliko dugo u danu da obveznik ne bi imao dovoljno vremena za trčanje, ili bi trčanje bilo nepraktično.
        2. Obveznik će biti oslobođen od obaveze trčanja na destinaciji putovanja u slijedećim situacijama.
            1. Putovanje je poslovne prirode.
            2. Putovanje uključuje avionski prijevoz.
            3. Boravak na destinaciji se velikim dijelom sastoji od dnevnih aktivnosti (fizičke ili društvene) prirode, ili je prije putovanja bilo očekivanje da će to biti slučaj.
            4. U slučaju putovanja na plesni festival.
            5. U slučaju nekakvog drugog tipa putovanja gdje je trčanje nepraktično ili nemoguće.
        3. Obveznik NEĆE biti oslobođen od obveze trčanja na destinaciji putovanja u slijedećim situacijama.
            1. U slučaju putovanja u Dugu Resu, u posjet roditeljima.
            2. U slučaju neformalnog putovanju, sa puno slobodnog vremena i malo dnevnih aktivnosti, pod uvjetom da obveznik ima jednostavnu mogućnost nošenja odjeće na putovanju, jednostavnu mogućnost pranja odjeće za trčanje na destinaciji ako je trajanje putovanja toliko dugo da je nepraktično nositi čistu odjeću za trčanje za svaki dan obaveze trčanja, jednostavnu mogućnost trčanja i jednostavnu mogućnost tuširanja nakon trčanja.
    3. U slučaju bolesti obveznika. Bolest mora biti dovoljnog intenziteta da bi obveznika spriječila i u posjetu teretani.
        1. Ovo će obveznik procjenjivati prema vlastitoj savjesti, tako da nakon događaja procjeni da li je stvarno bio dovoljno bolestan, ili je veći faktor bila lijenost.
        2. Ako bolest nije bila dovoljnog intenziteta da opravda izostanak trčanja, obaveza trčanja smatrati će se neopravdano neispunjenom, i aktivirati će se obaveza isplate novaca.
    4. U slučaju neodgodivih drugih obaveza, posla, ili prethodnih dogovora, pod uvjetom da takvi dogovori nisu napravljeni sa specifičnom namjerom izbjegavanja obaveze trčanja.
    5. U slučaju dovoljno nepovoljnih vremenskih prilika, takvih da onemogućavaju ili bitno otežavaju trčanje.
        1. Primjeri dovoljno nepogodnih uvjeta mogu biti:
            1. Olujni vjetar.
            2. Snježna mećava.
            3. Extremna hladnoća ili vrućina.
            4. Lista nije iscrpna.
        2. Primjeri vremenskih uvjeta koji NISU dovoljno nepogodni za izuzimanje obveznika od obaveze trčanja:
            1. Obična kiša, bez drugih nepovoljnih vremenskih uvjeta, čak i ako je interzivna.
            2. Snježne oborine, ili snijeg na tlu.
            3. Bilo koja temperatura između 0 i 40 stupnjeva Celzijevih.
        3. Jednostavne parametre vremenskih uvjeta, kao što je prihvatljivi temperaturni raspon za trčanje, obveznik može promijeniti jednostrano u ugovoru.
            1. Promjene je moguće raditi samo u svrhu uvažavanja objektivno opasnih ili neugodnih vremenskih uvjeta, ne u svrhu izbjegavanja obveze trčanja.
            2. Promjene počinju važiti tek nakon što su explicitno iskomunicirane vjerovniku pismenim ili verbalnim putem.
            3. Bilo kakve promjene parametara ne utječu na obaveze obveznika nastale prije navedene promjene.
    6. U slučaju neke druge više sile, gdje 'viša sila' mora biti takva da onemogućava trčanje, ili ga u bitnoj mjeri otežava.
    7. Ako je iznimka (ograničenje) u izvršavanju obaveze trčanja takvo da obveznika sprečava u trčanju samo ujutro, i onemogućava mu ili mu bitno otežava ispunjavanje obaveze trčanja prije 10:00 na dan obaveze trčanja, ali ga ne sprečava da tu obvezu ispuni kasnije u danu, tj. prije 00:00 slijedećeg dana, tada je obveznik izuzet samo od obveze plaćanja novčanog iznosa od 10 Eura za nedovoljno rano trčanje, ali NIJE izuzet od obaveze plaćanja 30 Eura u slučaju neispunjavanja obaveze trčanja na dan obaveze prije 00:00 slijedećeg dana.
    8. Ako obveznik iz bilo kojeg razloga nema obavezu trčanja na određeni da, smatra se da nema niti obavezu izvršavanja vezanih vježbi.

### Primjeri

Primjeri vrijede samo za situacije u kojime ne vrijede prethodno navedene iznimke.

Primjer 1:  
Ako obveznik na dan obaveze trčanja završi sa trčanjem prije 08:45 i sa vezanim vježbama do 09:30, ne duguje ništa.

Primjer 2:  
Ako obveznik na dan obaveze trčanja završi sa trčanjem točno u 08:45 ili kasnije, ili završi sa vezanim vježbama u 09:30 ili kasnije, ali sa svime je završio prije 00:00 slijedećeg dana, dužan je vjerovniku isplatiti 10 Eura.

Primjer 3:  
Ako obveznik na dan obaveze trčanja uopće nije trčao ili nije izvršio vezane vježbe, ili ih je sve izvšio, ali sa zavšetkom u 00:00 ili kasnije slijedećeg dana, dužan je vjerovniku isplatiti 30 Eura.

## Uvjeti raskida

Ovaj ugovor može se raskinuti bilo koja strana u bilo kojem trenutku trenutku, bez suglasnosti druge strane.

Raskid mora biti eksplicitan, pismenim ili verbalnim putem. Pismeni kanali komunikacije uključuju, ali nisu ograničeni na email, SMS i WhatsApp poruke.

Raskid ugovora ne poništava obaveze koje su nastale prije raskida ugovora.

## Uvjeti promjene

Ugovor je moguće promjeniti u bilo kojem trenutku, uz pismenu ili verbalnu suglasnost obje strane.

## Ostalo

Datum: 17.04.2023.
